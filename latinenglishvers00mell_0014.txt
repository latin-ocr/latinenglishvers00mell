THE SEASON OF CALM.
A. Pal. x. 14. Agathias.

CAERULEUM pelagus somno jacet. Excita ventis

Non jam candentes erigit unda jubas,

Nec sese illidunt scopulis, aestuve retracta
Aequora Neptuni rursus in alta ruunt.

Respirant Zephyri, et stipulis contexta lutoque
Tecta super Procne pipilat usque loquax.

Eja age, solve metus, seu, nauta, attingere Syrtes,
Litora Sicaniae seu lapidosa petis.

Tutoris modo dona aris impone Priapi,
Et rubros pisces ignibus ure piis. ‚Å¥

